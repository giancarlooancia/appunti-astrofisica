\section{Modelli stellari}\label{sec:modelli-stellari}
Cos'è una stella? Una \emph{stella} è una sfera auto-gravitante di gas in equilibrio idrostatico, ossia in cui la forza di pressione del gas eguaglia la forza di gravità. I parametri principali con cui si descrive una stella sono la sua \emph{massa} $M$ e la sua \emph{composizione chimica}; solitamente quest'ultima viene espressa con la convenzione riportata di seguito:
\begin{description}\label{tab:composizione-chimica}
    \item[X] Frazione in massa dell'\emph{idrogeno}.
    \item[Y] Frazione in massa dell'\emph{elio}.
    \item[Z] Frazione in massa degli elementi più pesanti dell'elio, ovvero dei \emph{metalli}.
\end{description}
Ovviamente deve essere $X + Y + Z = 1$. La maggior parte della frazione in massa di una stella è costituita da idrogeno, anche se la loro composizione varia nel corso della loro vita. Per il Sole, ad esempio, si ha:
\[
    X=0.70 \qquad Y=0.28 \qquad Z=0.02
\]

Una stella è caratterizzata da tre regioni principali:
\begin{itemize}
    \item \textbf{Nucleo:} in questa zona, che è la più interna, viene prodotta l'energia.
    \item \textbf{Inviluppo:} in questa zona l'energia è trasportata in superficie; ci sono zone radiative e convettive (a seconda di come avviene il trasporto di energia verso la superficie della stella).
    \item \textbf{Atmosfera:} è a sua volta suddivisa in tre zone:
    \begin{itemize}
        \item \textbf{Fotosfera:} si tratta dello strato responsabile della maggior emissione di luce. Sotto la fotosfera la stella è opaca, cioè non emette praticamente nulla.
        \item \textbf{Cromosfera:} questo strato è quello che vediamo durante un'eclissi.
        \item \textbf{Corona:} è lo strato più esterno della stella, anche questo può essere visto durante un'eclissi.
    \end{itemize}
\end{itemize}

Lo studio di una stella parte dallo studio delle sue caratteristiche osservabili, che sono la magnitudine e il colore che vengono dall'atmosfera; per interpretare le misurazioni e inferire la sua struttura interna è necessario un \emph{modello stellare}. Esso prenderà in input la massa e la composizione chimica della stella presa in considerazione e da queste dovrà fornire in output la luminosità e la temperatura superficiale. Possiamo quindi schematizzarlo come segue:
\begin{center}
    \begin{tikzpicture} [
            blu/.style={rectangle, draw=blue!60, fill=blue!5, very thick, minimum size=5mm},
            red/.style={rectangle, draw=red!60, fill=red!5, very thick, minimum size=5mm},
            green/.style={rectangle, draw=green!60, fill=green!5, very thick, minimum size=5mm},]
        \node[red](1){\footnotesize{Massa, X, Y , Z}};
        \node[blu](2)[right=of 1]{\footnotesize{Modello Stellare}};
        \node[green](3)[right=of 2]{\footnotesize{$L, T_e$}};
        \draw[->] (1.east) -- (2.west);
        \draw[->] (2.east) -- (3.west);
    \end{tikzpicture}
\end{center}

Tuttavia, massa e composizione chimica \emph{non} sono direttamente osservabili, quindi, bisogna tenere conto di tutti i fenomeni fisici visti in precedenza e ricondursi a tali grandezze attraverso la \emph{magnitudine} e il \emph{colore} per confrontare teoria e dati sperimentali. 

Di seguito sono esposte le sette equazioni necessarie per un modello stellare esaustivo:
\begin{enumerate}
    \item \emph{Equilibrio idrostatico}:
    \[
    \dfrac{\ud P(r)}{\ud r} = -\dfrac{G M(r)}{r^2} \rho(r)
    \]
    \item \emph{Continuità di massa}:
    \[
    \dfrac{\ud M(r)}{\ud r} = 4 \pi r^2 \rho(r)
    \]
    \item \emph{Equazione di stato}:
    \[
        P = \dfrac{aT^4}{3} + \dfrac{\kb \rho T}{\mu_i H} + 
        \begin{cases} 
        \dfrac{\kb \rho T}{\mu_e H} \quad \, \, \, \,   \textup{(gas perfetto)} \\ 
        k_1 \rho^{5/3} \quad \textup{(gas degenere non relativistico)} \\ 
        k_2 \rho^{4/3} \quad \textup{(gas degenere relativistico)}
        \end{cases}
    \]
    \item \emph{Bilancio energetico}:
    \[
    \dfrac{\ud L(r)}{\ud r} = 4 \pi r^2 \rho(r) \epsilon
    \]
    \item \emph{Gradiente radiativo e criterio di Schwarzschild}:
    \[
    \dfrac{\ud T}{\ud r}\Big|_\textup{rad} = - \dfrac{3 \kappa \rho}{4 \pi r^2} \dfrac{L(r)}{4 a c T^3}
    \]
    \[
    \text{se} \quad \abs*{\dfrac{\ud T}{\ud r}}_\textup{rad} > \abs*{\dfrac{\ud T}{\ud r}}_\textup{ad} \implies \text{c'è convezione.}
    \]
    \item \emph{Opacità}:
    \[
    \kappa = \kappa(\rho, T) 
    \begin{dcases} 
    \kappa_{BF} \propto 10^{25} Z(1 + X) \frac{\rho}{T^{3.5}} \\ 
    \kappa_{FF} \propto 10^{22} (X+Y)(1+X) \frac{\rho}{T^{3.5}} \\ 
    \kappa_{E} \propto 0.2 (1+X) \\ 
    \end{dcases}
    \]
    \item \emph{Produzione di energia tramite reazioni termonucleari}:
    \[
    \epsilon = \epsilon(X, \rho, T) 
    \begin{dcases} \epsilon_{PP} = \epsilon_1 \rho X^2 T_6^\alpha \quad \alpha \in [3.5 - 6] \\ 
    \epsilon_{CN} = \epsilon_2 \rho X X_{CN} T_6^\beta \quad \beta \in [13 - 20] \\ 
    \epsilon_{3\alpha} = \epsilon_3 \rho^2 Y^3 T_8^\gamma \quad \gamma \in [20 - 30] \\
    \end{dcases}
    \]
\end{enumerate}