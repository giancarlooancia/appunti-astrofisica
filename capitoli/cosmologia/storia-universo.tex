\section{(Breve) storia dell'universo}\label{sec:storia-universo}
\subsection{Inflazione}\label{inflazione}
Assumendo che il tempo abbia avuto origine con il Big Bang e che quindi questo sia il momento che possiamo assumere $t_0=0$, nel brevissimo intervallo che intercorre tra $t_0$ ed il tempo di Planck $t_p$ non è possibile avanzare alcuna predizione sulla natura delle leggi che governavano l'universo. Questo è il limite della conoscenza fisica.

Quello che si assume è che in origine, a causa delle elevatissime energie, tutte le interazioni fondamentali erano unificate in una sola, separandosi poi al diminuire della densità dell'universo. Ad un tempo dell'ordine di grandezza del tempo di Planck avviene una scissione tra la forza gravitazionale e le altre interazioni (nucleare forte ed elettrodebole). Dopo circa $\SI{e-35}{s}$ dal Big Bang la forza elettrodebole e quella nucleare forte si spaiano, rilasciando un'enorme quantità di energia causando una rapidissima espansione: \textit[Inflazione]. Questa è necessaria per spiegare l'omogeneità e l'isotropia dell'universo (problema dell'orizzonte).

Il CMB mostra un cielo estremamente omogeneo in tutte le direzioni, implicando che tutte le regioni dell'universo sarebbero dovute essere casualmente connesse, a prescindere dalla distanza, e quindi comunicanti in un qualche istante della vita dell'universo. Si tratta di punti a distanza anche molto maggiore rispetto a $ct_U$, con $t_U$ il tempo da Big Bang ad oggi, e quindi non casualmente connessi dal momento che $c$ è una velocità limite e nulla viaggia più veloce di essa, perciò non posso essere entrati in contatto. La soluzione a questo problema è introdurre l'inflazione, ovvero, ad un tempo che va da $\sim \SI{e-35}{s}$ a $\sim \SI{e-32}{s}$, lo spazio tempo ha attraversato un periodo di espansione esponenziale, aumentando le proprie dimensioni di un fattore $\sim 10^{50}$. Di conseguenza la soluzione del problema dell'orizzonte, sta nell'assunzione che zone dell'universo che ora sono estremamente distanti, prima dell'inflazione erano abbastanza vicine da essere casualmente connesse.

\subsection{Fasi della vita dell'universo}\label{sec:fasi-universo}
In origine l'universo era in uno stato di plasma estremamente caldo, pieno di fotoni estremamente energetici e con continua creazione di coppie particella-antiparticella. Era presente un equilibrio tra produzione e annichilimento di queste, grazie al principio di equivalenza massa energia. 

All'aumentare dell'età dell'universo, però, aumentava anche la lunghezza d'onda dei fotoni $\lambda$, indicando la diminuzione della loro energia $E_\gamma$ e quindi della possibilità di generare nuove particelle. Tutta la materia che veniva creata si era completamente annichilita lasciando solo un piccolissimo residuo di particelle ($1$ su $10^9$ coppie), cioè i protoni, neutroni ed elettroni di cui è costituito l'universo. 

Dopo appena un minuto dal Big Bang la temperatura cala a $\SI{e9}{K}$, alla quale l'energia dei fotoni abbastanza bassa da permettere la formazione e la sostentazione dei nuclei atomici. Man mano che la temperatura scendeva si sono cominciati a produrre i primi elementi: Deuterio \ce{^2 H}, Elio \ce{He} e alcune tracce di Litio \ce{Li}. Il fatto che in natura non esistano elementi stabili con numero atomico $5$ o $8$ ha ostacolato la formazione di elementi pi pesanti di \ce{He^4} durante il Big Bang (non è stato possibile generare elementi più pesanti di $A=8$ a causa del breve tempo trascorso e della bassa temperatura raggiunta). Tutti gli elementi più pesanti che sono presenti nell'universo sono stati creati all'interno delle stelle o come conseguenza della loro esplosione in supernove.

Tutto questo è avvenuto in un periodo che prende il nome di \textit{Epoca della Radiazione}, durata circa $\SI{e4}{yr}$ dopo il Big Bang, in cui la densità di massa di pressione di radiazione sovrastava tutte le altre. A questa fase della vita della stella è seguita l'\textit{Epoca della Materia}. Dopo l'esplosione della singolarità l'universo era permeato da una distribuzione di materia e radiazione, modellizzato come un fluido costituito da diverse componenti e, dall'uguaglianza energia massa, possiamo definire anche una densità di massa energia, sia per la componente di radiazione che di materia. A causa dell'espansione dello spazio tempo, entrambe queste densità diminuiscono all'aumentare del tempo dal Big Bang, seguendo, però, un andamento differente.
\begin{equation}\label{eq:densita-massa}
    \rho_m = \rho_{m,0} = {(1+z)}^3
\end{equation}
\begin{equation}\label{eq:densita-radiazione}
    \rho_{rad}=\rho_{rad, 0} {(1+z)}^4
\end{equation}
Tenendo conto del valore che le due densità hanno nell'universo di oggi, è possibile ricostruire l'intero andamento, dall'origine dello spazio-tempo, ottenendo che ad un istante del passato era possibile che $\rho_m = \rho_{rad}$. Uguagliando (\refeq{eq:densita-massa}) e (\refeq{eq:densita-radiazione}), si ottiene che tale equivalenza si è raggiunta ad un redshift $z_{eq}$.
\[
    \rho_{m,0} = {(1+z)}^3 = \rho_{rad, 0} {(1+z)}^4
\]
\[
    z_{eq} = \frac{\rho_{m,0}}{\rho_{rad, 0}} - 1
\]
Un rapido studio di funzione mostra che $\rho_m$ decresce più lentamente rispetto a $\rho_{rad}$, prima del punto di equivalenza, $\rho_{rad}$ dominava su $\rho_{m}$. In questa epoca (epoca della radiazione), la radiazione è in equilibrio termico con la materia, a causa delle continue interazioni con gli elettroni, generando fenomeni di scattering ed il suo spettro è lo stesso di un corpo nero alla temperatura a cui si trova la materia. Ci si trova quindi in un universo spesso, opaco alla radiazione.

Quando le temperature scendono sotto i $\SI{4000}{K}$ il numero di fotoni ad al'a energia diminuisce abbastanza da permetter la ricombinazione di protoni e neutroni, nei nuclei, e degli elettroni, formando i primi atomi. Dalla fisica nucleare si è a conoscenza del fatto che in realtà gli atomi di Idrogeno si formano a temperature al di sotto di $\sim \SI{10000}{K}$, ciò nonostante l'energia dei fotoni sarebbe troppo elevata, causando la ionizzazione. Questa parte della vita dell'universo viene detta \textit{Epoca della Ricombinazione} e si trova ad un redshift $z_{rec} \sim 1100$ ($\sim \SI{e5.5}{yr})$ dal Big Bang. Lo scattering, in questa fase, diventa trascurabile e ,quindi i fotoni smettono d'interagire con la materia, viaggiando indisturbati. Si ottiene, quindi, un universo trasparente in cui la materia non è più accoppiata alla radiazione, in particolare la radiazione perde progressivamente energia, mantenendo però lo spettro di un corpo nero. Il CMB, perciò, non è altro che questa radiazione raffreddata, che mostra come apparivano le ultime superfici soggette a scattering.

Poiché l'universo era opaco fino a $z_{rec} \sim 1100$, non è possibile osservare più indietro dell'epoca della ricombinazione, l'epoca della radiazione è quindi inaccessibile studiando la radiazione. Il CMB è quindi la fotografia più antica che è possibile osservare del nostro universo.

Dopo la ricombinazione, l'universo è composta da Idrogeno neutro e l'unica fonte di radiazione è la radiazione cosmica di fondo, non è quindi presente alcuna fonte luminosa, motivo per cui questa fase viene denominata con il termine \textit{Epoca Buia}.

L'universo oggi, però, appare quasi completamente ionizzato, perciò deve essere apparsa una fonte di raggi UV o X nel periodo che va tra $z_{rec} \sim 1100$ e $z = 0$. Questo è probabile sia avvenuto tra $z \sim 10$ e $z \sim 6$, ma la fonte è ancora un incognita. I candidati più probabili sono, però, la prima stella di popolazione III, la radiazione emessa dall'esplosione della prima stella o quella proveniente da un QSO, è infatti questo il periodo in cui si sono formate le prime stelle e galassie. L'attivazione della formazione di queste strutture cosmiche è ancora frutto di speculazioni, ma si pensa essere dovuta alla presenza d'instabilità gravitazionali o fluttuazioni di distribuzione di materia, dovuta alla locale non omogeneità del fluido proveniente dall'inflazione, che hanno poi portato all'aggregazione di gas. Dal momento che la radiazione era legata alla materia prima della ricombinazione, perturbazioni in temperature erano equivalenti a perturbazione di densità di materia e dall'osservazione del CMB le fluttuazioni di temperatura erano molto presenti nell'epoca della radiazione.

A un certo punto dell'epoca della materia, infine, la materia oscura deve essersi slegata dalla radiazione (ipotizzando l'esistenza di una strana interazione tra radiazione e materia oscura, la cui natura è del tutto sconosciuta) generando delle fluttuazioni di densità di massa, provocando delle instabilità gravitazionali. Queste fungono da buche di potenziale per la materia barionica, che nel frattempo si è slegata dalla radiazione, formando le prime galassie e stelle. L'accrescimento delle strutture attraverso instabilità gravitazionali è descritto attraverso l'approccio di Jeans, visto nella sezione~\ref{sec:massa-jeans}, modificato in modo tale da applicarlo all'espansione di un fluido (applicabile per fluttuazioni inferiori alla densità media: $\Delta \rho \ll \bar{\rho}$). La massa di Jeans necessaria dipende dalla natura della materia oscura, in particolare per la \textit{Cold Dark Matter}, ovvero per materia oscura che al momento della scissione dalla radiazione non ha energie relativistiche, $M_J \sim 10^5 \si{\solarmass}$. Questa è la massa più probabile che le prime strutture cosmiche avessero al momento della loro formazione.

Il modo in cui l'universo si è evoluto segue in andamento detto \textit{Bottom-up} o \textit{Gerarchico}, formando prima le strutture più piccole e meno massive, per poi costruire quelle più grandi attraverso l'aggregazione di queste più piccole. Era stato ipotizzato anche un andamento \textit{Top-down}, assumento una \textit{Hot Dark Matter}, ma si è rivelata un'ipotesi di meno successo.